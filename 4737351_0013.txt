Corneli Nepotis temporibus epistolas a Gracchorum matre
scriptas doctissimo cuique cognitas fuisse evidentissime Cice-
ronis demonstratur verbis Brut. 58, 211: ,legimus epistolas
Corneliae Gracchorum matris — —-‘. Nobis vero eorum
quibus minime abroganda sit fides Corneli Nepotis codicum
testimonio verba ,ex epistola Corneliae Gracchorum matris
excerpta‘ traduntur. Ac ne illud quidem praetermittendum
est, quod iis epistolas scriptas esse apparet temporibus, quibus
Corneliam urbe caruisse testatur Orosius, qui (adv. pag. V, 123)
illam post prioris filii mortem Misenum secessisse dicit, ut
minime mirandum sit per epistolas cum filio matrem egisse.
Quae externa, ut ita dicam, epistolarum fides quamquam
minime labefactatur, si quis sine ira et studio argumentum
quoque spectat atque orationem, tamen non defuere, qui iram
atque studium pulcherrimum quidque impugnandi in haec
converterint misera fragmenta. Postquam Langeus (Verm.
Schriften, Leipzig 1832, pag. 1083 librum ipsum non legi,
argumenta prolata aliorum ex scriptis cognovi) et Mercklinus
in eo quem supra dixi libro illa Corneliae tribuenda esse ne-
garunt, Nipperdeius in praeclarissimo illo spicilegio critico
argumenta ab adversariis posita refutavit remque tam diligenter
pertractavit, ut neminem postea Corneliae illa abrogaturum
esse censeres. At multo acriores imminebant epistolis adver-
sarii3 nam Soergelius et Meyerus, viri doctisimi, vehementis-
sime invecti illa fragmenta genuina esse non posse demonstrare
conati sunt. Hi fere sunt, qui uberius de hac re disputaverunt;
meum autem esse opinor, ut Mercklini et Nipperdeii librorum

