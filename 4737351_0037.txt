-27-

vitae superes-tf Nonne haec commiseratio ab eodem facta
esse videtur atque illa? Non ab eodem, sed a matre illius,
que-m in sermone matris educatum esse Cicero (Brut. 58, 211)
perhibet! Offensus est aliquis epistolarum fidei adversantium
eo, quod in iis idem compluribus dicitur vocibus, quippe quod
abhorreat a matre C. Gracchi sermonis elegantia clarissimi:
cf. filii verba ,ne a stirpe genus nostrum interiret, et uti aliqua
propago generis nostri reliqua esset‘l Et in matris et in filii
sermone, ut de amborum elocutione simillima breviter iudicem,
verba premuntur verbis ita, ut aestus maritimi instar posterior
fluctus occupet priorem; quo fit, ut vehementissime commo-
veantur animi nostri utriusque oratione. ’

Minime vero fragmentorum verba abhorrent a Gracchorum
temporibus, abhorrent a sermone Nepotis, Meyerus quidem
utrum illum ipsum censeat fraudulenter composuisse epistolas
an posteriorum aliquem scriptorum non plane intellego, certe
Nepotem ipsum esse falsarium iam eam ob causam nonnemo
fragmentorum fidem impugnantium crediderit temere, quod
eius in libris illa traduntur. Hanc opinionem salsam esse
demonstrabo.

Iam universa oratio illius maxime aliena est a fragmentis:
in his cognoscas inesse magnam dicendi diligentiam nimiamque
fere copiam atque perspicuitatem, illius autem ‚in scriptis negle-
gentiam quandam atque tenuitatem studiumque breviter lo·
quendi. Velut ille saepe numero omittit pronomen determi-
nativum; conferas quaeso cum Corneliae verbis ,utiquc quae·
cunque ageres ea velles — -‘ Nepotis (Dion. 9, 5) ,quam
invisa sit singularis potentia et miseranda vita, qui se metui ’
quam amari malunt‘, ubi genitivus, vel (Timol. 2, 4) ,si liceret
Africam obtinere, qui iam complures annos - — tenebant‘,
ubi dativus deest, ut nil dicam de permultis locis, ubi nomi-
nativum vel accusativum omissum esse videas (Ag. 3, 2; Eum.
9, 4; Chabr. 4, l; Dat. 4, 23 5, 1 sq). Nunquam vero invenias

 

