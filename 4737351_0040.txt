Plutarchum veras Corneliae epistolas novisse colligit? Etenim
eo, quod illae Ciceronis legebantur temporibus (Quintilianus
epistolas ipsas non iam novisse videtur, cf.11,6) eas etiam
multis annis post in promptu fuisse minime convincitur; ac
profecto aliis quoque ex causis illum iis non usum esse pro·
habiliter convincitur, ut infra demonstrabo. Itaque ne summa
quidem fragmentorum diversitas a Plutarchi libris illorum fidei
adversaretur, quippe ex qua 'nil nisi ei epistolas ignotas fuisse
recte conicias. Sed licet ille perspexerit Corneliae epistolas
ideoque eius de filiorum consiliis sententiam: quid illa verba
dicunt? Corneliam fuisse „Anstisterin des Unternehmens des
Tiberius“? Meo quidem iudicio illo loeo nil narratur nisi
matrem summo et liberorum et patriae amore commotam ad-
monuisse filios, ut rempublicam capesserent atque de civibus
optime meriti magnam gloriam et ipsis et matri pararent3 a't
illam filium ad rempublicam reformandam impulisse illis ex
verbis minime potest conici. Sed etiamsi hoe aliove loeo evi-
dentissime esset demonstratum matrem Tiberi consilia non
modo non improbasse, verum etiam provexisse, quo modo id
adversaretur fidei fragmentorum, in quibus illa Gaium, filium
minorem, orat atque obsecrat, ne fratris consilia persequatur?
Iam supra de hac re disserui: Cornelia licet comprobarit Ti-
beri cousilia et reipublicae et ipsi non periculosa fore rata:
luctuoso docta eventu alterum ne illa persequatur non potest
non admonere filium.

Secunda vero quarn affert Meyerus ratio non plus valet:
Corneliam a nonnullis ream factam esse necis Africano minori
illatae. Cuius de morte praeclarissime disseruit Gerlachius illo
supra laudato libro, ad quem huius rei magis studiosos delegem.
Huic viro doctissimo plane consentio rato illum nec-fato> nec
. sua. manu mortem obiisse, sed ab aliquo Gracchanorum, pro-
babiliter a Carbone triumviro· interfectum esse. Minime vero
nostrum est quaestionem habere, utrum Cornelia hoc scelus

