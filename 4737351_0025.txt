—17-..

cognoverat; haec neglegentia haud leve mihi argumentum esse
videtur epistolas a Cornelia scriptas esse litteris Graecis
doctissima. Quae sententia cur ,humilis‘ sit, ut ille censet,
nesci0; etenim mater non solum de iis loquitur molestiis, quas
filiorum insania ,habet‘ i. e. ipsis affert, sed etiam de iis,
quas ,praebet‘, scil. civibus! De tota vero epistolarum indole
inique atque perverse iudicat Soergelius; quare ille quod
liberorum desiderat amorem minime miror; quicunque autem
incorrupto iudicio epistolarum fragmenta perspexerit, is, opinor,
intelleget eas a muliere summo et patriae et liberorum amore
incensa scriptas esse, a muliere vere Romana, qualem Corneliam
fuisse accepimus. Illa Soergelio quidem filium admonere
videtur, ut ,patriam perdat, dummodo matris quies nihil inde
turbetur‘, nobis autem, ut patriam salvam conservet omissis
ipsis illis consiliis, quibus matris quoque turbetur quies.
Neque vero illa pulcherrima verba praetermittit, quibus mater
de temporibus post suam mortem admonet filium; quae tam
inepte percenset, ut eum psychologiae iudices esse imperitissimum,
peritissimum artis sophisticae. Ea quoque quae sequuntur verba
in ludibrium vertere conatur (de verbis ‚preces expetere‘
cf. pag. 10 et 23), maxime illud ,ne ille sirit Juppiter
— -— tibi tantam dementiam venire z'n animum‘: eam
iam infixam haerere in eius animo. At Gaius, quippe qui
nondum inierit certamina publica, sed petiturus modo fuerit
tribunatum, tum aliquo numine divino revocari poterat ab illa
dementia. Denique ille postrema fragmentorum verba invectus
offenditur eo, quod mater filium admonet ipsum nil nisi
molestias ac labores sibi paraturum esse, convenienter autem
toti argumentationi finem facit magnifice cavillatus: ‚quod
autern gravius scelus excogitari potest, quam si quis ipse se
sua culpa laboribus et periculis afficiat ?‘

His a Soergelio prolatis argumentis nemo gravius commo-

veatur vir doctus. At compluribus annis post illae epistolae
2

