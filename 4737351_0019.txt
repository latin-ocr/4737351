-11-

Qua Nipperdeii disputatione Soergelius, vir doctissimus,
non mediocriter commotus est, ut ipse profitetur in illo quem
supra dixi libro, minime autem eius rationibus, quas omnes
vanas esse putat, ,sed summa eius fiducia verborumque asperitate‘.
Etenim minus ex verbis quam ex rebus evidentissime promittit
se demonstraturum epistolas nullo modo a Cornelia esse pro·
sectas. Qua pronuntiatione vehementer perculsus sum: sinc
ulla spe salutis misera illa censebam fragmenta in nihilum
esse reditura Totam perlegi argumentationem: tum vero
mihi omni dubitatione amota persuasum erat illa fragmenta
Gracchorum matri non esse abroganda, quippe quae ne summa
quidem improbandi cupiditate labefactari possint.

Externa fragmentorum historia bene omissa rectissime
ille epistolas ab ipso Nepote historicorum more compositas
aut fraudulenter ab alio confictas ab illo pro genuinis relatas
esse posse negat, quia illi refragetur opinioni fragmentorum
oratio, huic Ciceronis testimonium Brut. 58, 211 (cf. pag. 5);
itaque ea a falsario quodam Nepotis scriptis inserta esse
apparere. Nam a Cornelia scribi non potuisse, quippe quae
ab ingenio moribusque eius mirum quantum abhorreant. Quam
diversitatem susc lateque tractat3 sed aliis quoque offenditur
rebus, quae nobis antea spectandae sunt.

Ac primum quidem consentaneum non esse censet Socr-
gelius eam matrem, quae ita, ut in his epistolis legamus, ad
filium scripserit, postea repudiatis omnibus precibus suis tamen
adeo coniuncte cum eo vixisse, ut in multo leviore causa se
animum eius placaturam speraret, filium autem a· matre
acerbissime damnatum ei aliquid gratificatum esse. Scripsit
enim Plutarchus (C. Gr. 4) Gaium matris precibus commotum
revocasse illam adversus Octavium latam rogationem (ne illi,
cui plebs abrogasset tribunatum, alterum liceret capessere
munus). Quod ‚leviorem‘ fuisse causam nego: non agebatur
filii vita, agebatur honor. Rectissime iam Mommsenius in

