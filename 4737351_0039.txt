partes in ceteris scriptis eius vocabulum pati tenet (cf. Them.
3, 13 8, 7; 9, 4; Cim. 1, 43 Eum. l, 33 6, 3; 10, 4; Hann. 13, 3,
Att. 2, 4. ὃς 8, 4). Deinde tolerare non solum non eadem
atque in fragmentis sententia, sed etiam omnino reperias nun-
quam apud illum scriptorem, qui pro hoc verbo perferre vel
fhrre posuisse videtur (Ar. l, 43 Alc. 1, 43 10, 33 Dion. 4, 5;
6, 43 7, 3; Ep. 3, 23 7, 1; Tim. 1, 23 Ham. 1, 43 Att. ὃ, 1).
Tum vero frustra requiras in Nepotis vitis vocabula antehac
(cf. Them. 2, 4; Ar⁴ 2, 3; Eum. 9, 2; Att. 19, 2. 3: ante. Lys.
l, 3 et Hann. 3, 4: antea), quatenus, sollicitudo, molestia,
expetere, ut omittam verba verbis conceptis, deierare,
senecta, opitulari, pausa, insanire, tute, parentare,
invocare (Cim. 4, 3 invocatus = uneingeladen), quibus nullam
censeo maiorem vim tribuendam esse. Denique illud non
praetermittendum sit, quod verbum perseverare diverse a
Nepotis sermone (cf. Them. 5, 13 Dat. 2, 5> in fragmentis tam
quam transitivum usurpari videmus.

Etiamsi igitur nonnemo censeat illum' fragmentis fraude
compositis facile nonnullis vocabulis obsoletis interiectis prae-
bere potuisse colorem antiquiorem, certe non parvas praebeat
difficultates iam illud, quod modo cum de tota elocutione,
tum maxime de singulis vocabulis attuli, quae diligentiae atque
arti tribuenda esse veri simile non sit. Haec vero argumenta
singula non multum valent. valent plurimum, si spectes
universa.

Sed quoniam satis fuse de oratione tractatum est, percen-
seamus illa a Meyero ex rebus petita argumenta, quibus
maior vis tribuenda non sit. Ac primum quidem ille refragari
censet fragmentorum fidei ea, quae Plutarchus (Tib. 9) refert:
,ἔνιοι δὲ ’καὶ Κορνηλίαν συνεπαιτιῶνται τὴν μητέρα πολλάκις τοὺς
υἱοὺς ὀνειδίζουσαν ὅτι Ῥωμαῖοι Σκιπίωνος αὐτὴν ἔτι πενθεράν,
οὔπω δὲ μητέρα Γράκχων προσαγορεύοοσιν.* Haec verba quantum
valeant non difficile sit intellectu. Qua ex re, quaeso, ille

