..38-

indoles non satis admiranda. quam ne multo quidem Nepote
ingeniosior vir unquam arte effecturus fuisset.

Summa igitur probabilitate illum ipsum epistolas non con-
scripsisse effici potest. Iam dixerit aliquis eas ab alio confictas
ab illo pro veris in libros receptos aut postea a falsario
quodam Nepotis scriptis additos esse. Harum rationum utra-
que per se pari modo esset miranda. Etenim iarn illis supra
allatis causis nullo modo verisimile esse demonstratum sit
fraudulenter confictas esse ,Corneliae epistolas« iis temporibus,
quibus doctissimo cuique illius verae epistolae notae erant5
certe huius modi errorem Nepotis cognovisset Cicero Atticusve!
Posteriore autem aetate et genuinas epistolas interiisse et fal·
sarium quendam nostra fragmenta Nepotis scriptis addidisse
si quis (ut Soergelius, cf. pag. ll) contendat, externis quidem
rationibus novis illum impugnare supervacaneum sit; invicta
enim huic quoque opinioni refragetur iam praeclara fragmen-
torum indoles iam saepe laudata.

Iam vero, antequam finem facio disputationi, novam
afferam ex argumento petitam rationem, qua etsi adhuc nemo
offensus est, tamen commoveri possit nonnemo, ut temere ab·
roget fragmenta matri Gracchorum: verba ,cum ego non
sentz'am‘ = „wenn ich kein Bewusstsein davon haben werde“
potius alicui ab Epicuro, qui animos post mortem in nihilum
redituros censebat. profecto apta esse videntur quam Zenonis
sectam secuto, qui manere contendebat animum corpore va·
cantem. Certe in Cornelia maxime gente Stoicorum florebat
philosophia, certe illa verba bene conveniunt in aliquem Epi-
curi in verba iurantem, minime autem abhorrent a Stoicorum,
qui tum erant, philosophia: Etenim iam Panaetium, quem
familiariter scimus usum esse gente Cornelia, reiecisse illam
de immortalitate animorum sententiam optime demonstratur
Ciceronis verbis Tusc. 1, 32, 78, de qua re iam Ed. Zellerus
(phil. Graec. 111, 1 pag. 563) bene disseruit. —

