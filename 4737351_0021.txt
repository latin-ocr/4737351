—13.-

intellego. At non mediocriter gaudeo, quod idem minime
commovetur illa Appiani suspicione de Scipionis caede.
Denique miratur Soergelius, quod Gaius Gracchus, in quo
summas animi virtutes infuisse constet, in consiliis publicis
suis nihil aliud spectaverit, nisi ut inimicos ulcisceretur, ,ulcis-
ceretur inimicos quovis pretio, etsi ipse, etsi respublica interiret.‘
Quod qua ex re ille colligat nescio; in nostris fragmentis
mater admonet filium, ne fratris persequatur consilia, quippe
quae civibus saluti non fore perspexerit. Minime ignorat
mater Gaium fratrem ulcisci velle, ulcisci non ,quovis pretio‘,
sed eo, ut legum obtrectatoribus adversatus opus perficiat
ab eo incohatum, quod reipublicae maximo futurum esse
emolumento ipsi certe persuasum erat. Quam opinionem
falsam esse rata dirixnere voluit mater per eas de quibus
agitur epistolas.

Maxima vero argumenta Soergelio ipsa praebere videntur
fragmenta, quippe quae mirum quantum abhorreant ab ingenio
moribusque Corneliae. Ac primum quidem monendum esse
censet ‚in epistolis nihil inesse nisi universas elocutiones‘; ipse
nescit, ,quid tandem agitaverit Gaius, quid mater dissuaserit‘.
Qua de re libenter certiorem facio illum: Gaius tribunatum
petiturus est, mater monet, ne hoc faciat fratris consilia
perseeutus; sed aliam quoque rem cum illo communicabo
iucundissimam cognitu: nos quidem non habemus Corneliae
,totas epistolas‘ conservatas, sed epistolarum fragmenta; quare
illis ,universis elocutionibus‘ gravissimas praecessisse argu-
mentationes haud temere conicias! Neque minus offenditur
ille, quod Cornelia sua quoque causa admonet filium, ut illa
consilia omittat: nihil aliud -—- sic! — Soergelio novisse videtur
nisi otium et commodae vitae rationem! Deinde illam ignorare
censet filii amorem patriae, quippe quae de sola ulciscendi
cupiditate disserat: meo quidem iudicio huius modi epistolae
nisi ad virum patriae amantissimum datae leves atque vanae

