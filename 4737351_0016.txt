-8-

agitur, abroganda esse censet matri Gracchorum. Jam pridem
enim illi Corneliae epistolae interiisse videntur, quippe quarum
nulla post Plutarchum fiat mentio; neque id mirum esse propter
antiquiorum historicorum scribendi consuetudinem, qui in libros
suos orationes receperint, neglexerint epistolas. Apud posteriores
autem artis rhetoricae magistros praecepta reperiri epistolarum
scribendarum3 quamobrem nostras epistolas, quippe quae ex
,novissimae antiquitatis opere prodeant‘ fidem habere nullam.
Jam Nipperdeius huic opinioni adversatur non omnes eius modi
improbandas esse ratus epistolas, nostras vero a Cornelio
Nepote confictas esse non posse, quia oratione a Nepotis
genere longe diversa et antiquioris temporis propria scripta
sint, ut breviter demonstrare conatur3 mihi quidem haec res
fuse lateque tractanda erit de argumentis a Meyero prolatis
disserenti. Alio autem Mercklinus tenetur errore, quod epistolis,
nisi de aliis libris codicibus credendum sit, nullam censet
habendam esse fidem; hanc quoque opinionem impugnat
Nipperdeius, cui, etiamsi codicum testimonium in compluribus
rebus falsum esse convinceretur, minime epistolas Corneliae
abrogandas esse inde effici videretur. Neque vero illud praeter-
mittendum esse censet Mercklinus, quod codices non consentiant
de libro, unde fragmenta desumpta sint. Plerique enirn nil
nisi ex Cornelio Nepote ea excerpta esse referunt, nonnuli
librum de Latinis historicis nominant. Rectissime Nipperdeius
huius dissensionis causam esse dicit codicum ordinem perturbatum ;
ceterum ea in C. Gracchi vita (scil. in libro de oratoribus)
posita esse videri, de qua Nepotem scripsisse optime colligit
ex Plutarchi vita Ti. Gracchi 21, qui de Gai matrimonio
Cornelium Nepotem ab aliis scriptoribus diversa tradidisse
perhibet.

Qua externa reliquiarum historia satis magna argumenta
genuinae fictaeve earum indolis suppeditari ne Mercklino
quidem videntur; temere autem suffragatur ille Langeo, qui

