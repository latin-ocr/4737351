 

,37-

quem familiariter constat usum esse Cicerone, Attico aliisque
viris praeclarissimis, credat aliquis tanta fuisse stultitia tanta-
que audacia, ut illis temporibus, quibus doctissimo cuique
verae Corneliae epistolae notae erant, alias confingeret illique
tribueret? Ac profecto illas a Cicerone laudatas epistolas
apparet non esse has a Nepote iam confictas falsarias, eti·
amsi ex temporibus petitas rationes neglegimus; minime enim
illo loco Cicero breviter dixisset ,legimus epistolas Corneliae sq.‘,
tamquam si illae doctissimo cuique iam „diu notae essent, si
re vera paucis modo annis ante Nepos illas subito ,invenisset‘
i. e. confluxisset. Confingi autem consentaneum fuerit ab illo
epistolas aut ab illis prioribus aut a communi de Gracchorum
matre sententia abhorrentes, aliter enim nil egisset. At haec
res utcunque se habet, ipso a Nepote haec interpolatio ab·
horret. Nam etsi illum facultate critica caruisse nimisque
neglegenter libros conscripsisse viri docti consentiunt, nemo
comprobaverit eundem consulto vel minime depravasse rerum
gestarum memoriam, nemo eum alicubi res commenticias pro
veris tradidisse ostenderit. Maxime igitur mira esset haec
interpolatio. Ac profecto si ille malevole epistolas confluxisset,
ut Gracchorum partibus maiorem conflaret invidiam, quam
inepte hoc faceret vel facere conaretur! Minime enim, ut iam
saepe explicui, illis epistolis Corneliae Gracchorumve attenu-
antur virtutes praeclarissimae, minime vero in illis cognoscas
acerbissime condemnari filios ipsos: prudentissima mater in-
sanam esse dicit filiorum rationem rempublicam iuvandi.
Itaque nullo modo concedam id, quod Meyerus censet, illas
confictas esse ad Gracchorum partes infamandas. Sed com-
posuisse censeat aliquis Nepotem illas optimo consilio ad veram
Corneliae imaginem depingendam. Certe hanc habemus in
fragmentis, de quibus agitur; at huic opinioni refragatur iam
illud, quod illum scriptorem nc orationes quidem maiores hoc
consilio confingere intellegimus, refragatur >maxime epistolarum

