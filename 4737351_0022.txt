-14—

esse videntur, nam patriae maxime rationibus mater commovere
conatur filium, ne fratris opus perficiat.

Cuius modi argumentis quam inepte ille epistolarum fidei
adversetur nemo non intellegat; iarn vero aliam affert rem,
qua mihi haud dubie demonstrari videtur illas Corneliae non
esse abrogandas: Verborum ,sed quatenus id fieri non
potest, — — inimici nostri non peribunt‘ ‚garrulam
obscuritatem inconcinnitatemque‘ valde abhorrere censet a
Cornelia sermonis elegantia celebratissima, illam haec sere
fuisse scripturam: ,sed quatenus id fieri non potest, omitte
consilium tuum inimicos ulciscendi et consule patriae.‘ Qua
re se illius quam ,psychologiam‘ nos vocamus artis imperi-
tissimum esse ostendit Soergelrus. Haec sere falsarius quidam
scripsisset illorum temporum perturbatione Gracchorumque
fortuna ipse minime commotus ; at mater trucidati necem filii
maerens in epistola ad alterum data filium pro illis frigidissimis
verbis ‚omitte consilium tuum inimicos ulciscendi‘ dicit id quod
ulciscendi consilio omisso non potest non fieri: inimici nostri
non pcribunt; quae quamvis magna sit animi magnitudine,
hanc cogitationem reprimere non potest.

Sed videamus, quomodo iam impugnet ille ,loquacissimae
anus‘ epistolas! Quam inepte de matris iudiciis ‚iniquis et
odiosis‘ iudicet, quibus omnem inter matrem et filium pietatem
tolli necesse suerit, iam supra demonstravi. Subrisisse mihi
videtur Gaius sollicitudine cognita carissimae matris, quam nimis
anxiam esse censebat, quippe quae tanta verborum solennitate
atque gravitate admonuerit filium car'nsimum3 dissensionem
fuisse inter matrem et filium minime nego, discidium nege.
Nobis Cornelia filium admonere videtur, ne tribunatum petat,
Soergelio autem, ,ut omnino res publicas agere desistat, ut
otio, ignaviae se det, ut ipsius securitas summa sibi lex sit,
ut non patriae, scd miserae mulierculae rationem habeat‘l
Summo et patriae et filii amore commota mater illum orat

