-9-

cum aliis offenditur vocabulis insolitis, tum maxime ‚intolerabili
battologia‘ verborum ,denique quae pausa erite* sq. Quod
intra paucos versus eaedem se locutiones excipiunt, id studio magis
censet Mercklinus et consilio, quam forti deberil! Quae mihi
quidem maxima sunt argumenta ‚scribentis festinationem et
modo scripta parum recordantis conestantz'a‘!

Atque haec quidem Mercklinus. Uberius autem epistolarum
fragmenta tractavit Nipperdeius in eo, quod de Cornelio Nepote
scripsit spicilegio critico. Qui non solum illa, quae a Mercklino
posita esse cognovimus argumenta praeclare refutavit, sed
etiam Langen, viro doctissimo, adversatus est vehementer in
epistolas invecto remque tam diligenter, tam concinne atque
acute disseruit, ut omnes illo in libro acquiescere posse putes.
Langeus quidem Corneliae moribus censuerat refragari verba,
,per me facito, quod lubebit, cum ego non sentiam«
Quicunque sine ira et studio epistolarum fragmenta perspexerit,
is non minus quam Nipperdeius cognitum habebit Corneliae
consilium: minime illa ignorat et aegritudines et cupiditates
extenuari die, filium autem consiliis in praesenti omissis
mortuam magis veriturum matrem. Quod ille non convenire
putat in eam, quae huius modi epistolas scripserit, illam
Plutarchi Corneliam, quae post filiorum mortem fuerit ἀπενθὴς
καὶ ἀδάκρυτος (C. Gr. 19), rectissime Nipperdeius: non repugnat
iis, quae de magno referuntur Corneliae animo. Maxime autem
offensus erat Langeus — laudatus in hac re etiam a Mercklino —-
pleniore illa filii nuncupatione ‚qui Tiberium Gracchum
necarunt‘. Qua appellatione ille quidem convictum censet
teneri misellum declamatorem, Nipperdeius autem praecipue
commemorari illam ex una Gracchorum familia exortam tantam
reipublicae perturbationem filiorumque insaniam.

Neque vero ille argumenta ab adversariis ex oratione
petita omittit. Ac primum quidem adversatur Bernhardio,
qui (hist. litt. Rom. p. 88) nimis recentem censuerat fragmentorum

